Øving 6 (MMI) - Universell Utforming

Gå sammen i grupper på 2-4 personer for øving 6, 8 og 10. 

I øving 3 lagde dere en backend (et system for en "community"-nettavis/event-system). Bruk dette som utgangspunkt for å designe en front-end til systemet. Dere trenger ikke nødvendigvis å koble til back-end funksjonaliteten til skjermbildene. Dersom dere allerede har laget front-end, så skal dere ikke tenke så mye konkret på hva dere har laget, men  prøve å tenke på caset som om dere skulle begynt fra skrætsj. Oppgavene i denne øvingen går ut på å designe skjermbildene (for nyhetssakene og en side hvor man kan legge inn nye saker). 

a) Nyhetssiden skal kunne leses av alle. Dette innebærer at "universell utforming" av dette systemet er lov-pålagt. Hvilken lov stiller krav til design av de nye skjermbildene? Hva innebærer det at løsningen Deres skal være universelt utformet?

b) Lag en prototype (første utkast) av skjermbildene på papir med forkus på anvendelse av prinsippene i WCAG. Beskriv de valgene dere gjør og hvorfor disse er i tråd med WCAG prinsipper.

c) Lag et av skjermbildene i html og bruk Difi sitt løsningsforslag til web (https://uu.difi.no/krav-og-regelverk/losningsforslag-web) som utgangspunkt for valg av:

- Meny

- Overskrifter

- Tekst

- Farger

- Lenker

- Bilder
